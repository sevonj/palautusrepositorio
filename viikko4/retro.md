Start, Stop, Continue, More of, Less of Wheel on menetelmä, jossa kerätään tiimin jäseniltä tiimin toimintaan liiettyvia toivomuksia ympyrään, joka on jaettu viiteen eri kategoriaan: Aloita, Lopeta, Jatka, Enemmän ja Vähemmän. Ympyrän valmistuttua toivomuksista keskustellaan hetki ja sovitaan mahdollisista muutoksista. Prosessi on suhteellisen nopea, opas arvioi pienen ryhmän tarvitsevan tähän vain noin kymmenen minuuttia. Mikäli ryhmä ja retrospektiivin laajus ovat suuret, opas suosittelee jakamaan taulun useampaan eri näkökantaan, kuten testaus tai vaatimukset.

Glad, Sad, Mad -retrospektiivi on huomattavasti pidempi, jopa tunnin pituinen. Toiveiden sijaan taululle kerätään havaintoja edeltävältä sprintiltä. Jokainen jäsen kirjoittaa havaintoja lapuille ja vuorollaan kertoo lappujensa sisällön. Laput aseteteaan taululle, joka on jaettuna kolmeen nimenmukaiseen kategoriaan. Tiimi äänestää havainnot tärkeysjärjestykseen, jossa niitä käsitellään. Yhdestä havainnosta keskustellaan muutaman minuutin ajan. Keskustelu päättyy viimeistään tunnin kuluttua, vaikka havaintoja olisi jäänyt käsittelemättä.